De applicatie gaat een overzicht geven van top 250 filmdata. Op deze manier kan je ook beter een storytelling aspect implementeren. Bij een populatie van 250 is het nog overzichtelijk om vergelijkingen te maken. Terwijl als je data van veel meer films, waaronder automatisch ook veel minder bekende films, zou gebruiken wordt het steeds lastiger en onoverzichtelijker om te vergelijken.
Zoals ook in de proposal vermeld kan de gebruiker een flimnaam intoetsen in een zoekbalk en dan een overzicht krijgen van verschillende data. Tijdens het zoeken zou het wenselijk zijn dat de zoekbalk ook suggesties geeft tijdens het typen. Dit kan omdat alle data meteen al wordt gescraped, in plaats van dat de data van de gevraagde film wordt gescraped. Dat was namelijk het eerste plan.
De eerste grafiek zou in het ideale geval data moeten weergeven van alle films en dan wordt de gezochte film gehightlight. Wellicht kunnen aan deze grafiek later nog opties toegevoegd worden, zodat je bijvoorbeeld kan vergelijken op hetzelfde genre als de gezochte film.  Gedacht kan worden aan een grafiek zoals in dit overzicht: https://public.tableau.com/en-us/s/gallery/imdb-movies-visualized 
Het zou ook mooi zijn als de grafiek langzaam gevuld wordt met data, zodat gebruikers de opbouw van de data zien. Ik wil nog zoeken naar een goede inspiratie hiervoor.
Vervolgens geeft een tweede grafiek data weer over de betreffende film, bijvoorbeeld een grafiek die de verdeling van stemmen weergeeft. Of een grafiek die de diversiteit tussen de stemmers aangeeft, dit is wel afhankelijk van de moeilijkheidsgraad van het scrapen van deze data. Wellicht zou je ook d.m.v. een bootstrap element (switch of buttons o.i.d.) de data kunnen veranderen zodat je het beide weer kan geven.
Tenslotte is er een grafiek die visueel weergeeft welke films gerelateerd zijn aan de gezochte film. Je zou hierin visueel met grootte bijvoorbeeld de score kunnen weergeven, of d.m.v. kleur. Vervolgens zou het mooi zijn als men kan klikken op een gerelateerde film om zo data over die film weer te geven.
